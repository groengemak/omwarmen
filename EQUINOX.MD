# Equinox: Als de zon boven de evenaar staat

> *Wat gebeurt er met deze plannen op de dagen die precies tussen
> de kortste en langste dag van het jaar vallen, te weten 20 maart
> en 23 september?*

Op deze data wordt feitelijk precies de gemiddelde warmte van de
zon ingevangen, en dat is een mooi ijkpunt om te zien hoeveel
warmte er beschikbaar komt, en hoeveel dat toevoegt.  Normaliter
zit het stookseizoen in de buurt van deze datums, dus ook daarvoor
is de te bereiken offset interessant als maat voor een verminderde
last op infraroodpanelen.

> WikiPedia benoemt een
> [Nederlands stookseizoen](https://nl.wikipedia.org/wiki/Verwarmingsperiode)
> van 1 oktober tot 1 mei.


## Halverwege

Op deze dagen halverwege hebben we de gemiddelde lichtinval van de zon.

  * **Zonnepanelen:** Wekken gemiddeld op.  Met 2640 Wp verwacht je
    2112 kWh/y en gemiddeld is dat 5,8 kWh/dag.

  * **Douchen:** Kost 11 MJ/dag, terwijl 8 m2 zonnecollectoren goed zijn
    voor 110 MJ/dag gemiddeld.

  * **Vloerverwarming:** Uit 8 m2 zonnecollectoren is op de equinox
    nog 110-11 = 99 MJ/dag over voor ruimteverwarming.  Dat is 27 kWh/dag,
    genoeg om 18 uur lang 50 m2 te verwarmen met 30 W/m2.  Dat is een
    flink lange tijd en het dekt de hele woning.  Het vermogen van
    30 W/m2 is lager aangehouden dan de 50 W/m2 voor de winter.

    De raming op basis van een gasinstallatie is 1 kWh/dag.m2 en dat
    zou er op neerkomen dat de 27 kWh/dag volstaat om 27 m2 te verwarmen.
    De woonkamer is hiermee dus prima warm te krijgen.  Daarbij opgemerkt
    dat het vermogen van de gasinstallatie vrij hoog lijkt uit te vallen
    met 125 W/m2 in plaats van Urgenda's 50 W/m2 voor infraroodpanelen;
    dat zou suggereren dat de hele woonvloer goed verwarmd kan worden.

    De conclusie is dat de warmtebehoefte gemakkelijk gedekt lijkt te
    kunnen worden op de equinox, met als gevolg dat er ook in de tijd
    eromheen het nodige gewonnen kan worden.  Let op dat het licht in
    de loop van het jaar in een soort cosinus verloopt, dus de equinox
    is wel de tijd van de snelste verandering, en de koudste tijden zijn
    over een langere tijd verdeel dan je met lineariteitsaannames zou
    verwachten.

    Het lijkt er inderdaad op dat invallende herfstzon via 6 m2 glas
    ook het meeste van de huisverwarming overneemt, dus dat 8 m2
    zonnecollectoren dat ook doen verbaast niet zo.  In werkelijkheid
    is dit er natuurlijk samen, dus 14 m2 aan bruikbaar zonlicht.

  * **Boilervoorraad:** Een boiler van 160 liter kan 40 MJ opslaan, en met
    een dagelijkse cyclus zal de temperatuur ook de daarvoor benodigde
    70 graden blijven.  Omdat 44 MJ/dag wordt opgewekt is de boiler in
    een dag te vullen, dus hij mag leeggetrokken worden behoudens de
    benodigde douchewarmte voor de ochtend.  Gaan we uit van 30 minuten
    douchen in de ochtend, dan komt dat neer op de volgende hoeveelheden
    die van overdag tot in de avond opgeslagen kunnen worden:

      - in 080 liter, 20-11=09 MJ/avond plus 44-20=22 MJ/overdag
      - in 160 liter, 40-11=29 MJ/avond plus 44-40=04 MJ/overdag
      - in 200 liter, 44-11=33 MJ/avond

  * **Dagverwarming:** Op het moment dat de zon schijnt dienen we een deel
    van de warmte te verstoken.  Dat kan al meteen na de laatste
    douchebeurt in de ochtend, als de verwachtingen op zon goed zijn.
    Zo kan al vroeg in de dag begonnen worden met betonverwarming.
    Midden overdag kan de energie zo goed toevloeien dat zelfs op de
    kortste dag een overschot in de vloer moet worden gestopt als we
    het niet willen verliezen; gaan we uit van het hele woonoppervlak
    van 30 m2 en vloerverwarming op 50 W/m2, dan komen we op het
    volgende aantal verwarmingsuren:

      - bij 080 liter, 22/0.0036/30/50 = 4 uur/overdag
      - bij 160 liter, 04/0.0036/30/50 = 1 uur/overdag
      - bij alle boilers: meer uren overdag ten koste van avonduren

  * **Avondverwarming:** Warmte opslaan in beton is prima, maar het is wel
    aantrekkelijker om tegen de avond te verwarmen en niet midden
    overdag.  Als we een woonoppervlak van 30 m2 willen verwarmen met
    50 W/m2 dan kunnen we dat uitsmeren over het volgende aantal uren:

      - uit 080 liter, 09/0.0036/30/50 = 2 uur/avond
      - uit 160 liter, 29/0.0036/30/50 = 5 uur/avond
      - uit 200 liter, 33/0.0036/30/50 = 6 uur/avond

    We kunnen ons ook op het halve woonoppervlak terugtrekken en daar
    hetzelfde nastreven, dus 15 m2 op 50 W/m2 (en de rest on demand met
    infraroodpanelen bijverwarmen) gedurende het volgende aantal uren:

      - uit 080 liter, 09/0.0036/15/50 = 03 uur/avond
      - uit 160 liter, 29/0.0036/15/50 = 10 uur/avond
      - uit 200 liter, 33/0.0036/15/50 = 12 uur/avond

    Het lijkt erop dat 80 liter voor deze verlengingstijd tekort schiet,
    maar het verschil tussen 160 liter en 200 liter is niet substantieel.
    Dit komt doordat de ene vlak onder, en de andere vlak boven de
    opwekkende capaciteit van de zonnecollector zit (op de kortste dag).

    Het prijsverschil is echter ook niet altijd groot, en de flexibiliteit
    bij 200 liter is iets groter.  De waarde daarvan zal toenemen naarmate
    er meer warmte aangevoerd wordt, dus op langere dagen met meer zonlicht.

    **TODO:** Toetsen of 50 W/m2 realistisch is.  Het lijkt erop dat dit
    voor beton al best veel afgifte van warmte is.

