# Verdampen van Water

> *Doodgewoon water verdampt enorm veel energie.*

De *enthalpie van verdamping* van water is 2257 J/g of 2257 kJ/l,
dus het verdampen van kleine hoeveelheden onttrekt al flink wat
warmte.  Dat kan voordelig en nadelig zijn; controle is dus goed.

  * [enthalpie van verdamping](https://en.wikipedia.org/wiki/Enthalpy_of_vaporization)

## Zachtjes tikt de regen...

Onze woningen koelen flink af als het regent en waait.  Bij ander weer
valt het wel mee.  Dat doet vermoeden dat er nogal wat energie door
verdamping afvloeit.  En inderdaad, de woningen zijn soms klam en
vochtig, en hebben daardoor ook algenafzetting.  Een oplossing is
een waterafstotende verf, zoals
[Lotusan](https://www.youtube.com/watch?v=aeSpxv1BePg).

Op een oppervlakte van 15 m2 zou een laag van 1 mm dikte neerkomen
op 1,5 liter water.  Dat onttrekt dan 3,4 MJ, het dubbele voor
twee zijden.  Ter vergelijking, een minuut douchen kost je 11 MJ
met spaarkop en douche-warmtewisselaar, of 22 MJ met alleen een
spaarkop.

Tijdens een regenbui, en zeker als het daarbij waait, dan kan de
afvoer van warmte best hard oplopen.  Dat is in zo'n geval meestal
niet gewenst.  Verf waar het water geen grip op heeft verkleint
het oppervlak voor warmteoverdracht, en ook de contacttijd neemt
sterk af.  Een laag die zich uitspreidt over het oppervlakte met
als gevolg maximale warmteonttrekking en maximale verdamping is
er al helemaal niet.

Lotusan lijkt dus een goed idee om te voorkomen dat de woning kil
of guur gaat aanvoelen bij regen en wind.  Extra voordelig is dat
het bovenop de bestaande isolatie komt; isoleren klinkt mooi, maar
als het oude isolatie vervangt is maar de vraag hoe groot de
verbetering is; je verwijdert isolatie voor je nieuwe toevoegt.
Dat is met deze verf niet het geval.

## Koele bries door Arabische nachten...

Verdampend water koelt prima.  In hete klimaten weet men daar wel
mee overweg.  Een paar traditionele oplossingen zijn:

  * De [Spaanse Botijo](https://en.wikipedia.org/wiki/Botijo)
    is een kruik van klei, die water koelt door het deels te
    verdampen.  Als 1% verdampt dan koelt dat het restant met
    5 ˚C.  Klei is handig vanwege de
    [capilaire werking](https://www.elementaryengineeringlibrary.com/civil-engineering/soil-mechanics/capillary-rise-in-soils)
    die water omhoogtrekt in poren.
  * De [Egyptische Qullah](https://en.wikipedia.org/wiki/Evaporative_cooler)
    gebruikt ook klei, gecombineerd met grofvezelige doek, om water
    te doen verdampen.
  * De [Perzische Bâdgir](https://en.wikipedia.org/wiki/B%C3%A2dgir)
    of windvanger is een paar torens om wind in en uit te laten, en
    onderwijl door een gebouw te doen rouleren.  Passief koelend, en
    heel interessant in een rijtjeswoning die als een blok tegen de
    wind aan leunt.  Ze worden ook gebruikt in een
    [Ab anbar](https://en.wikipedia.org/wiki/Ab_anbar) of waterreservoir,
    al dan niet met een verbinding met een
    [Qanat](https://en.wikipedia.org/wiki/Qanat) of watertunnel,
    en in een extreme vorm lukt het met een
    [Yakhchāl](https://en.wikipedia.org/wiki/Yakhch%C4%81l) of ijsput
    zelfs om ijs te maken in de woestijn.  Specifieke lokale omstandigheden
    spelen een rol bij het
    [ontwerpen van passieve koeling](https://www.cambridge.org/core/services/aop-cambridge-core/content/view/6317345C8FB8B405AADE7BA99CD62E8B/S1359135501001312a.pdf/passive_downdraught_evaporative_cooling_principles_and_practice.pdf).
  * Planten verdampen veel water via hun blad.  Let dus op planten
    die snel groeien en/of veel bladoppervlak hebben.  Sla, bonen,
    pompoenen.  Ook sedumdaken worden genoemd als koelend.  Planten
    groeien ook des te harder als het zonnig is.

Vooral als een woning goed geïsoleerd is helpt het om de koelte
binnen te halen.  Het "afbreken" van zonlicht zoals met fotosynthese
is dan mogelijk een betere manier om de warmte tegen te houden dan
het ergens naartoe te kaatsen (zoals met zonwering).

Een ventilator verkoelt ons door verdamping, maar ook dit soort
constructies in klei werken beter als waterdamp wordt afgevoerd.  Dat
kan een stuk minder geforceerd werken dan in een air conditioning unit.
Desnoods met een zonneschoorsteen.

Verdamping van 1 liter water onttrekt 2257 kJ aan de omgeving.  Bij
constante druk (en veranderlijk volume) geldt Cp = 1,005 kJ/kg.K of,
omdat rond kamertemperatuur de dichtheid van lucht 1,25 kg/m3 is,
1,005 kJ/kg.K x 1,25 kg/m3 = 1,256 kJ/m3.K; die 2257 kJ kan een volume
koelen van 40 ˚C tot 20 ˚C over 2257 kJ / 1,256 kJ/m3.K / 20 K = 44 m3
lucht.  Een verdieping van 4,5m x 11m x 2,5m = 123 m3, dus het is meer
dan een derde.  Drie verdiepingen moeten 8,4 liter water verdampen,
en meer als er uitstroom naar buiten is.

Ik overweeg een opstelling met koelelementen onder 2 ventilatieroosters,

```
     ==   ==
      X   X

    X   X   X

      X   X
```

als die elk 2 liter water bevatten is dat 7 maal 2 liter is 14 liter.
Bijvullen kan altijd nog, maar dit lijkt heel aardig te kloppen.  Het
hangt er ook van af hoe snel alles opwarmt natuurlijk.

