# Isolatie

> *Isoleren is zo eenvoudig dat het bijna saai is?*

Bij isolatie wil je voorkomen dat er warmte weglekt.  Dat geldt
voor luchtwarmte maar ook warmtegeleiding en infrarode straling.


## Infraroodpanelen

Deze panelen stralen infrarood licht uit.  Plaats ze naast het
raam en ze sturen de warmte naar buiten, zover het glas dat
toelaat.  Daar plaats je ze dus beter niet.

De uitgangshoek van de panelen is ongeveer 45 graden.  Gehangen
aan het plafond op 1,5 meter boven de onderkant van het raam is
het dus handig om 1,5 meter van het raam te blijven met panelen
die aan het plafond hangen.


## Buitenwanden

De wanden zijn geisoleerd, maar niet geweldig goed.  Vergangen is
een optie, en best complex.  Aan de binnenkant isoleren komt er
bij op, en lijkt minstens zo goed te doen.


## Ramen

Er zijn gradaties in isolatiegraad van ramen.  Maar ook wat voor
het raam hangt kan helpen.  Vertikale lamellen van hout isoleren
warmte, en slaan het ook op.  Een keerzijde van metaal reflecteert
het juist.  Zo kan warmte enigszins worden geregeld, zowel op hete
dagen als op koude.  Het is een soort armetierige variant op de
houten luiken die ooit alle ramen sierden, en die gek genoeg niet
meer in swung zijn.


## Vloeren

Met name de vloer die zonnewarmte gaat opslaan, mag aan de bovenkant
niet, en moet aan de onderkant juist geisoleerd worden.  Voor dat
laatste is isolatiemateriaal al besteld, het Tonzon systeem van
hangende zakken in drie lagen.  Afwerking is mogelijk onder een
systeemplafond.  Het verschil is groot.

Door vloerverwarming niet tot aan de randen van de woning te leggen
is lekkage naar buiten de woning tegen te gaan.


## Plafonds

Minder belangrijk zijn de plafonds van de woonvloer naar de verdieping
erboven, met kantoor en slaapkamers.  Ten eerste omdat de warmte op de
woonvloer naar beneden is gericht, ten tweede omdat de warmte niet als
verloren hoeft te worden beschouwd op de volgende verdieping.


## Trapgat

Een gordijn naar de benedenvloer helpt tegen tocht.  Waar het niet
tegen helpt is dat het trapgat naar beneden bloot staat aan de
koude onderverdieping, zowel de trap als de zijwanden en het
gordijn.  In de praktijk blijft het hierdoor koud rond het trapgat.

Naar boven toe is het trapgat ook een mogelijk verliespunt, hoewel
de deuren gesloten kunnen worden.  Een gordijn rond het hele trapgat
kan flink helpen, vooral als daar een zilverfoliekant in zit.

Andere opties zijn het afdekken van de wanden (en de trap?) met een
stralingswerende (metalen?) bedekking.  Of het overdekken van het
hele trapgat met iets als een Tonzon kussen!


## Warmwaterleidingen

Op zijn minst een laagje reflecterende folie.

