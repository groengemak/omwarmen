# Energieneutraliteit

> *Lukt het hiermee energieneutraal te worden?*

Alle energiesystemen bekijken, en zien of ze tegen elkaar wegvallen.


## Elektriciteit

Momenteel is er ongeveer 900 kWh per jaar over uit de zonnecellen.

Met infrarood is ongeveer 1000 kWh per jaar nodig, bij zuinig stoken.
Daarenboven douchewarmte in een boiler, maar dat valt weg bij 8 m2 aan
zonnecollectoren.

Diezelfde 8 m2 zorgen verder in het jaar voor extra warmte, en die
bespaart op infraroodwarmte.

Er komt nog wat bij voor koken op inductie, maar dat zal niet veel zijn.


## Warmtenet

Komt te vervallen.  Wordt vervangen door vloerverwarming uit
zonnecollectoren en infraroodpanelen.

Dit systeem is akelig veel duurder dan wat je normaal kwijt
bent, en is bovendien gekoppeld aan de gasprijs en zal dus
rasant stijgen naarmate de tekorten daaraan toenemen.


## Gas

Komt te vervallen.  Wordt vervangen door zonnewarmte voor het
douchen, en inductie voor koken.

Dit systeem is akelige inefficient voor die paar dingen die het
in deze woning doet.  Normaliter wordt het huis ermee verwarmd,
maar totnogtoe werd het hier alleen marginaal gebruikt.  Zonde
van de hoge (en stijgende) vaste kosten dus.

Gas wordt niet uit de grond getrokken maar afgedopt.  Dat is
even veilig, al beweren sommige netwerken iets anders.  Het
argument om het te laten liggen is klaarstaan voor waterstof
door dezelfde leiding.  Wel in de goede kleur natuurlijk.  De
kans dat het ergens voor dient is niet al te groot maar wie
weet.

