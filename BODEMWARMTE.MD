# Bodemwarmte

> *De bodem heeft een redelijk constante temperatuur.  Dat kan voor een
> warmtepomp als afzetpunt dienen.*

Warmtepompen gebruiken energie voor het overwinnen van de natuurlijke vereffening van temperaturen
volgens de [warmtevergelijking](https://nl.wikipedia.org/wiki/Warmtevergelijking) maar ze
leveren in principe zelf geen warmte of koude.  Daardoor lijken ze meer energie op te leveren
dan ze verbruiken.

De warmte wordt wel degelijk onttrokken aan de bodem.  Dat betekent dat die afkoelt bij
verwarming van de woning en opwarmt bij afkoelen van de woning.  De temperatuursverschillen
worden dus uitvergroot.  Het warmtetransport kan wegvallen tegen andere delen van de bodem,
maar het werkt beter als die over het jaar gemiddeld wordt gehouden zodat er geen effect
op lange termijn is.  Er zal altijd iets weglekken, maar daar kan aan gerekend worden.


**Vormen.**
Er zijn meerdere [vormen van bodemenergie](https://bodemenergienl.nl/bodemenergie/opslag-in-de-grond/)
voor gebruik met warmtepompen.  Nederland leent zich voor dit systeem.

  * Horizontale warmtewisselaars benutten het beschikbare oppervlak.  Neem de parkeerplaats
    als voorbeeld, ongeveer 6m x 4,5m = 27 m2, en volgens
    [tabelgegevens](https://bodemenergienl.nl/bodemenergie/opslag-in-de-grond/)
    kan dat 10 tot 15 W/m2 opleveren, dus 270 W tot 450 W aan warmte, of per dag
    6,5 kWh tot 10,8 kWh.

    Volgens [metingen met infraroodpanelen](METINGEN.MD) verbruikt de woning tot 0,8 kWh/˚C/d,
    dus met 6,5 kWh/d is 8 ˚C, en met 10,8 kWh/d is 13,5 ˚C bijverwarming te realiseren.
    Die warmte kan door een warmtepomp worden opgeteld bij de vloerverwarming.

  * Vertikale warmtewisselaars boren 80 meter diep in de grond, het grondwaterpeil in dit
    gebied.  Er kan volgens
    [tabelgegevens](https://bodemenergienl.nl/bodemenergie/opslag-in-de-grond/)
    ongeveer 50 W/m worden gewonnen met een dubbele U-buis.  Dat zou neerkomen op
    80 m x 50 W/m = 4000 W of 4 kW.  Dat komt neer op 96 kWh/d.

    Volgens [metingen met infraroodpanelen](METINGEN.MD) verbruikt de woning tot 0,8 kWh/˚C/d,
    dus met 96 kWh is 120 ˚C verwarming te realiseren.  Uitgaande van lineariteit
    zou ook gekozen kunnen worden voor 20 ˚C bijverwarming met een vertikale put van
    20 ˚C * 0,8 kWh/˚C/d / (24 h/d) / (50 W/m) = 13 m.  Gesloten vertikale systemen
    worden inderdaad al vanaf 20 m aangelegd.

  * De [aardwarmtekorf](https://www.aardwarmtekorf.nl/)
    is een rondgaande wikkeling met enig oppervlak en enige diepte.  Bijvoorbeeld de
    [basic vorm](https://www.aardwarmtekorf.nl/werkingsprincipe/technische-gegevens/)
    kan 0,7 kW tot 1 kW leveren en uitgebreid worden met een circuit voor zonnewarmte.
    Onder de parkeerplaats zouden 2 aardwarmtekorven moeten passen, maar het is wel
    [uitkijken met kabels](https://www.kadaster.nl/producten/woning/orientatieverzoek).

    Volgens [metingen met infraroodpanelen](METINGEN.MD) verbruikt de woning tot 0,8 kWh/˚C/d,
    dus met 33,6 kWh/d tot 48 kWh/d is 42 ˚C tot 60 ˚C bijverwarming te realiseren.
    De warmte kan door een warmtepomp worden opgeteld bij de vloerverwarming, of we zouden
    moeten streven naar een (tweede, binnenste) korf die tot 40 ˚C kan gaan; dat lijkt
    te kunnen en de andere is dan
    [mogelijk voor koeling](https://www.aardwarmtekorf.nl/werkingsprincipe/)
    als in de gebruikte korf geen zonnecollectorwarmte wordt opgeslagen.

    We hebben dan dus een binnenkorf die door zonnecollectoren flink warm wordt gemaakt,
    en een buitenkorf op normalere temperaturen.  Koelen van de vloerverwarming doe je
    met de buitenste korf, terwijl de binnenste zonncollectorwarmte ontvangt.  Opwarmen
    gebeurt eerst in de buitenste korf en daarna in de binnenste, in de hoop zo hoog
    mogelijke temperaturen te bereiken.  Een berekening van de warmtelek vanuit de
    binnenste en de invloed daarvan op het parkeergenot (...) zijn dan wel nuttig.

**Zonnecollectoren.**
Bovenstaande afnames gelden (vermoedelijk) bij seizoensverwarming, en het is neutraal om
de zomerwarmte af te voeren in die tijd.  Zo wordt bovendien gekoeld, zonder daarbij een
warmtepomp nodig te hebben.  Als in de winter ook zonnewarmte vrijkomt, kan een gesloten
(horizontale) opslag gebruikt worden voor hogere temperaturen.  Die kan bijvoorbeeld in
het midden worden opgeslagen, met lekkage naar de randen waar een lagere temperatuur zal
ontstaan, bijvoorbeeld met een PCM zekergesteld.  Door warmte terug te pompen vanaf die
buitenkant naar het midden toe is de hogere temperatuur overdraagbaar geworden.

Warmte van zonnecollectoren, voorzover die niet bijdraagt aan douchen, kan worden gezien
als koeling, desnoods als fase na de doorstroom via vloerverwarming, en afgevoerd worden
naar de bodem.  Daarbij is een warmtepomp dan niet nodig.  Er wordt gepompt vanaf de
warme binnenkant naar de koudere buitenkant.  Deze opslag kan bijvoorbeeld een week later
weer benut worden.  Dit mechanisme is optimaal om de wisselingen op te vangen die ontstaan
door dag en nacht, of door weersinvloeden.

